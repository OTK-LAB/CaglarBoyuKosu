# Çağlar Boyu Koşu

Çağlar Boyu Koşu Oyunu, mobil oyunda "Runner" kategorisinde yer alan bir oyundur. Tema olarak çağları temel alan bir konsept üzerine kurulmuştur. Buzul çağından Gelecek Çağ'a kadar uzanan bir eğlence serüvenini içermektedir. Oyuncular, farklı çağlardaki karakterleri kontrol ederek engelleri aşar, ödüller kazanır ve yeni seviyelere ilerler. Oyun, eğlenceli bir deneyimin yanı sıra tarih bilgilerini genişletmeyi hedeflemektedir. Ayrıca, 7'den 70'e herkesin ilgisini çekecek bir oyundur ve geniş bir kullanıcı kitlesine hitap etmektedir.

## Oyun Hakkında

Oyunumuz, toplamda 10 farklı çağdan oluşan ve her çağda 10 bölüm içeren bir yapıya sahiptir. Her bölüm, kendi çağına özgü içerikleri barındıran bir parkur ile başlar. Parkurlar, engellerin bulunduğu bir zorluk seti sunar. 

Parkur boyunca, toplamamız gereken silahlar, meyveler/sağlık kitleri ve puan kazandıran para/göktaşı gibi nesneler bulunur. Bu nesneleri topladıktan sonra engelleri aşarak bitiş çizgisini geçeriz. Karakterimiz, bitiş çizgisini geçtikten 2 saniye sonra durur ve sağa sola kayabileceği bir duruma geçer.

Bu aşamada karşımızda bir düşmanla karşılaşırız. Parkur boyunca topladığımız silahları ve meyveleri bu noktada düşmana karşı kullanabiliriz. Silahlar, bize mühimmat sağlarken meyveler, can iksiri olarak işlev görür. Eğer düşmanı alt edebilirsek, bir sonraki bölüme geçmeye hak kazanırız.

Çağların değişmesi için, o çağa ait Boss'ları yenmemiz gerekmektedir. Boss'lar, o çağın 10. bölümünde yer alır ve diğer düşmanlara göre daha yüksek can değerlerine sahiptir. Ayrıca, 3 farklı ateş etme moduna sahiptirler: Normal, Hızlı ve Güçlü ateş modları. Boss'lar, hangi ateş moduyla ateş edeceklerine kendileri karar verir ve belirli bir sıralamaya veya duruma göre ateş modlarını değiştirmezler.

Normal ateş modu, temel ateş modudur ve standart hasar değerlerini taşır. Hızlı ateş modu, mermileri daha hızlı atar ancak normal moda göre daha az hasar verir. Güçlü ateş modu ise normal moda göre daha fazla hasar verir, ancak mermileri daha yavaş atar.

Boss'ları alt etmek daha zorlu bir görevdir. Eğer Boss'u alt edebilirseniz, bir sonraki çağa geçmeye hak kazanırsınız ve oyunda ilerlemiş olursunuz.

## Amaç ve Hedefler
Gelişmekte olan mobil oyun sektöründe, sürekli benzer işlerin ortaya çıkması ve yetersiz farklılık göstermeleri sorunu tespit edilmiştir. Bu sorunu çözmek amacıyla, mevcut benzer oyunların olumlu yönlerini kendine özgü fikirlerle birleştirerek, piyasaya yeni bir oyun sunmayı hedeflemekteyiz.

Amacımız, geliştireceğimiz oyun sayesinde insanların boş vakitlerini keyifli bir şekilde geçirebilmelerini sağlamak ve oyundaki engeller, ödüller ve düşmanlar aracılığıyla zihinlerini ve reflekslerini canlı tutmalarına ve geliştirmelerine yardımcı olmaktır.

Ayrıca, çocukların tarih ve kültür bilgilerini genişletmeyi hedeflemekteyiz. Oyunumuz, çocukların keyifli bir şekilde vakit geçirirken tarih ve kültürle ilgili bilgiler edinmelerine olanak sağlayacaktır. Bu sayede, oyuncular oyun oynarken geçmişten gelen değerleri keşfedebilecek ve farklı kültürlere dair bilgileri öğrenebilecektir. Bu da onların eğlenceli bir deneyim yaşamalarının yanı sıra bilgi dağarcıklarını genişletmelerini sağlayacaktır.

## Özellikler

- **Mobil Dostu:** "Çağlar Boyu Koşu", iOS ve Android gibi mobil platformlar için optimize edilmiştir.
- **3D Grafikler:** Oyun, göz alıcı 3D grafikler ve efektlerle gerçekçi bir oyun deneyimi sunar.
- **Çoklu Dünyalar:** Her çağ, oyunculara farklı bir dünyayı keşfetme fırsatı sunar.
- **Engeller ve Zorluklar:** Oyuncular, yolda karşılarına çıkan engelleri aşmalı ve zorlukları yenmek için reflekslerini kullanmalıdır.

## Ekip Üyeleri

Lider: Mehmet Taha DEMİRCİ.

Yazılım Departmanı:
- Fatih ATEŞ
- Yunus Emre KOCA

Grafik ve Art Departmanı:
- Recep Tayyip KARAÇAY
- Sena ÇAKICI

## İletişim

Eğer herhangi bir sorunuz, öneriniz veya geri bildiriminiz varsa, lütfen şu e-posta adresinden bize ulaşın: caglarboyukosu@gmail.com

---
